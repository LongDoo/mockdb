---
layout: post
title: เปิดตัว AIS eSports พร้อมลุยวงการอีสปอร์ต ส่งประสบการณ์ใหม่สู่เกมเมอร์ไทยตลอดปี
tag: other
---

AIS ผู้ให้บริการโครงข่ายชื่อดังเปิดตัว AIS eSports ชู 4 ยุทธศาสตร์สำคัญในการหนุนอุตสาหกรรมเกมและ eSports ไทยครบวงจรผ่านสินค้าบริการ คอนเทนท์ ทัวร์นาเมนท์ และอคาเดมี่

จากที่ทาง AIS เคยได้ร่วมส่งเกมเมอร์ไทยไปสู่เวทีโลกในการแข่งขัน AIS Thailand PVP esports championship เมื่อปีที่ผ่านมา วันนี้ทาง AIS ลุยเดินหน้าเต็มสูบกับ AIS eSports โดย GamingDose ขออนุญาตสรุปเป็นหัวข้อที่น่าสนใจและเกี่ยวข้องกับผู้อ่านของเราดังนี้

## แพ็กเกจเน็ตบ้าน AIS Fibre eSports
![img](https://www.gamingdose.com/wp-content/uploads/2019/03/AIS_eSports-1.jpg)

AIS รู้ดีว่าปัจจัยสำคัญในการแข่งขันอีสปอร์ตและการเล่นเกมคืออินเทอร์เน็ตที่ดีมากพอจึงส่ง AIS Fibre eSports ออกมาเพื่อตอบโจทย์เกมเมอร์โดยเฉพาะ

- แยกท่อ Bandwidth เล่นเกมออกจากท่ออินเทอร์เน็ตในบ้านเพื่อเพิ่มประสิทธิภาพในด้านการใช้งานเพื่อการเล่นเกมโดยเฉพาะ
- ค่า Latency หรือ Ping ต่ำ
- ความเร็วในการอัพโหลดแรงเท่าความเร็วในการดาวน์โหลด
- ความเร็วแพคเกจ 300/300 Mbps
- แถมฟรี Public IPv4 เพื่อประสิทธิภาพสูงสุดในการเล่นเกมที่ได้รับการ Optimize มาโดยเฉพาะ
- ค่าบริการ 990 บาทต่อเดือน

## แพ็คเกจ eSports สำหรับวัยรุ่นและนักศึกษาจาก AIS Zeed
ไม่ใช่แค่เน็ตบ้าน แต่ AIS ยังได้ปล่อยโปรโมชั่นเพื่อรองรับการเล่นเกมบนมือถือโดยเฉพาะ

- รองรับทั้งระบบรายเดือน ระบบเติมเงิน และระบบ On Top แบบแพ็กเกจเสริม
- เล่นเกมได้โดยไม่เสียค่าเน็ตเพิ่ม
- รองรับเกม PUBG Mobile, ROV, Free Fire, Ragnarok และอื่น ๆ อีกในอนาคต

## ขายสินค้ากลุ่ม eSports บน AIS Online Store
![img2](https://www.gamingdose.com/wp-content/uploads/2019/03/AIS_eSports-2.jpg)

AIS จับมือกับ J.I.B ผู้จัดจำหน่ายอุปกรณ์ไอทีชั้นนำ

- เตรียมเปิดขายสินค้าอุปกรณ์ไอทีสำหรับเกมเมอร์ เช่น Gaming Gear, Gaming Phone และ Smart Device
- แบรนด์ที่เข้าร่วมมือจำนวนมาก อาทิ ASUS, Huawei, Honor, OnePlus, OPPO, Razer, Samsung, VIVO, Xiaomi และอื่น ๆ

## งาน AIS Thailand eSports Expo
AIS เตรียมจัดงานมหกรรมอีสปอร์ตเป็นของตัวเองในวันที่ 30 พ.ค. – 2 มิ.ย. นี้ที่ไบเทค บางนา

## AIS กับการแข่งขันอีสปอร์ตทั้งระดับมหาวิทยาลัย ระดับประเทศและระดับโลก
AIS เตรียมจัดการแข่งขันเกมจำนวนมากต่อเนื่องตลอดทั้งปี โดยเริ่มที่การแข่งขันเกม PUBG Mobile เพื่อส่งตัวแทนไทยไปสู่การแข่งขันระดับภูมิภาค เริ่มต้นเดือนเมษายนนี้

ไม่ใช่แค่ PUBG Mobile เท่านั้นแต่ยังมีรายชื่อเกมที่ได้ทำการประกาศรายชื่อออกมาแล้วดังนี้

1. Dota 2
2. PUBG
3. StarCraft 2
4. AOV (ROV)
5. Mobile Legends
6. Tekken 7

นอกจากนี้ AIS ยังได้จับมือกับพาร์ทเนอร์จำนวนมากทั้งมหาวิทยาลัยชื่อดังและสมาคมอีสปอร์ตแห่งประเทศไทยเพื่อสนับสนุนองค์ความรู้ หลักสูตรการเรียนการสอนที่เกี่ยวข้องกับเกมและอีสปอร์ตรวมไปถึงร่วมสนับสนุนส่งเกมเมอร์ไทยไปแข่งขันเวทีระดับโลกอีกมากมาย หากมีความเคลื่อนไหวอัพเดตยังไง GamingDose จะรีบหยิบนำมาเล่าต่อกันอีกแน่นอนครับ

